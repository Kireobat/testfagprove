# oppgave.md

## Annet

### Steg

#### 1. Planlegging

Under planleggingsdelen skal du utarbeide en fremdriftsplan. Den skal inneholde:

- En skriftlig plan for arbeidet
- Valg, av utstyr, materialer og hjelpemidler/kildehenvisninger

#### 2. Gjennomføring

Gjennomføringsdelen er selve utførelsen av arbeidsoppgavene, som du beskriver i planleggingsdelen. Dette kan være diverse dokumenter, bilder og skjermbilder, avhengig av oppgaven du får.  

#### 3. Dokumentasjon

Dokumentasjonsdelen består av dokumenter fra både planleggings- og gjennomføringsdelen.  

#### 4. Egenvurdering

Når testfagprøven er gjennomført skal du skrive en egenvurdering. Denne skal du og faglig leder gjennomgå når dere evaluerer testfagprøven. Egenvurderingen skal blant annet inneholde:

- Forklaring på og begrunnelse for endringer i fremdriftsplanen
- Hva du mener du utførte bra, og hva du ser at du i ettertid kunne gjort på en annen måte
- Glemte du å ta med noe i oppgaven eller presentasjonen, har du mulighet for å fortelle om det i egenvurderingen

### Oppgave 1- Presentasjon av din virksomhet

Du skal lage en presentasjon av virksomheten din i PowerPoint. Ta med om hvordan virksomheten er organiser, litt om strategien, eventuelle målsetninger eller noe annet som du tenker er relevant.
Du skal fremføre denne for sensor etter fagprøve på presentasjonen. Fremføringen skal ta maks 5 minutter. Då må laste opp PowerPoint presentasjonen sammen med fagprøven i Teams.

### Oppgave 2 – Hovedoppgave

[Lenke](#1-bookingsystem-)

Basert på det du har lært og jobbet med på lærestedet ditt, skal du nå planlegge, gjennomføre, dokumentere og vurdere et praktisk arbeid. Oppgaven din skal ta utgangspunkt i normale oppgaver du utfører på lærestedet og du skal starte med å beskrive de oppgavene du har valgt. Din faglige leder har fått informasjon om dette i forkant så drøft dette med faglig leder før du går videre med oppgaven din.
Eksempler på hva dere kan velge er Frontend løsning, Backend løsning, Database eller et annet område du har arbeidet med som læring i din virksomhet. Det er meget viktig at oppgavene du velger må være innenfor kompetansemålene i lærerplanen. Denne planen har du tilgjengelig på ditt lærested, men den er i tillegg vedlagt på slutten av denne oppgaven. Du også i besvarelsen din skrive hvilke kompetansemål fra læreplanen de mener du dekker i besvarelsen du leverer.
Du velger selv om du vil vise flere små, eller én stor løsning for å dekke kompetansemålene. I planleggingsdelen skal det komme tydelig frem hva du ønsker å gjøre og hvilke kompetansemål du tenker det dekker. Dersom det er praktisk mulig bør du benytte en fungerende løsning som grunnlag for dokumentasjonen din. Der kan du også hente skjermbilder som gjør dokumentasjonen enklere dersom der er innenfor regelverket på din læreplass.
Husk at du skal kunne gjennomføre det du velger på syv arbeidsdager. Det er derfor viktig at dere avgrenser omfanget slik at du blir ferdig i tide. Drøft gjerne igjen dette med din faglige leder, slik at oppgavene oppgavens omfang er i henhold til tidsbruken.

### Oppgave 3 – Demokrati og medborgerskap

Dersom et demokrati skal fungere må informasjonen som deles og legges online være troverdig. Spredning av falske nyheter, feilinformasjon og rykter på nett skader demokratiet. Diskuter og skriv minst 150 ord om hvordan du som IT utvikler kan bidra til å bekjempe at slik falsk informasjon spres.

### Oppgave - 4 Bærekraftig utvikling

Bærekraft kan deles inn i miljømessige, sosiale og økonomiske områder. I denne oppgaven skal du ta for deg alle tre.

#### Oppgave A

Skriv litt om hva du har lært under din tid som lærling i din virksomhet i rollen som IT-utvikler i arbeidet mot bærekraftig utvikling. (minimum 100 ord)

#### Oppgave B

Tenk gjennom og skriv litt om hvordan du som IT-utvikler kan være bidra til å skape positive endringer for miljøet? (minimum 100 ord)

***

## 1 Bookingsystem 📅

Fiskeridirektoratet har besluttet å kutte kostnader og har identifisert en uventet budsjettlekkasje: rom-booking i Microsoft Teams og Office er den dyreste funksjonaliteten Microsoft tilbyr. Som en del av direktoratets nye strategi for økonomisk bærekraft, er det derfor besluttet at denne tjenesten sies opp, og at en egen, intern løsning skal utvikles.

Hvem kan levere en slik løsning? Jo, det er her du kommer inn! 🎉

Din oppgave er å utvikle et robust, brukervennlig og effektivt bookingsystem for direktoratets ansatte.

Funksjonalitet Bookingsystemet skal gjøre det enkelt for ansatte å finne og reservere møterom.

### Alle ansatte i Fiskeridirektoratet skal kunne

- Booke rom – Opprette en reservasjon i et ledig møterom.
- Avlyse sin egen reservasjon – Dersom et møte blir avlyst eller flyttet, kan den ansatte fjerne reservasjonen.
- Se alle reservasjoner – En oversikt over alle bookinger, inkludert hvem som har reservert hvilket rom til hvilket tidspunkt.

### Administratorer skal i tillegg kunne

- Alt en vanlig ansatt kan.
- Avlyse andres reservasjoner – I tilfeller hvor noen har glemt å avlyse eller det er behov for omdisponering av rom.
- Opprette nye rom – Når direktoratet får flere møterom, må disse kunne legges inn i systemet.
- Slette rom – Hvis et møterom tas ut av bruk, skal det kunne fjernes fra systemet.

### Hva må en rom-reservasjon inneholde?

Hver reservasjon må inneholde følgende informasjon:

- Fra- og til-tidspunkt – Når starter og slutter møtet?
- Tittel
- Beskrivelse

### Ytterligere krav og ønsker

For at systemet skal være så nyttig som mulig, vurder gjerne å inkludere:

- En tydelig kalender- eller listevisning for enklere oversikt over rombestillinger.
- Tilgangskontroll for å sikre at ansatte og administratorer har riktige rettigheter.
- Varsler eller påminnelser for kommende reservasjoner.
- Filtrering slik at brukere kan søke etter ledige rom basert på kapasitet, utstyr eller beliggenhet.

Er du klar for utfordringen? Direktoratet venter spent på din løsning! 🚀
